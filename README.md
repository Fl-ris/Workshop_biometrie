# Workshop_biometrie #

Voor dit onderzoek is de breedte en lengte van de handen van 40 mensen, mannen en vrouwen opgemeten. 
  
Het doel is om vast te stellen of er een verschil is tussen de grootte van de hand van mannen en vrouwen. 

De onderzoeksvraag is dan: Is er bij de mens een sexe verschil in de lengte/breedte ratio van de hand?

De nulhypothese is: Er is bij de mens geen sexe verschil in de lengte/breedte ratio van de hand

## **Protocol voor meting handlengte en handbreedte** ##
Benodigdheden
Maatlat, schuifmaat of meetlint.
Spreadsheet om resultaten vast te leggen, met toegang hiertoe op locaties zonder internet-toegang.
Je laborant-ID: een unieke identifier die jou als onderzoeker identificeert. Neem hiervoor de laatste 4 cijfers van je studentnummer.
Data verzamelen
Zoek, samen met een ander groepje van je klas, in of rond het schoolgebouw medestudenten. Vraag beleefd of ze willen participeren in een klein wetenschappelijk onderzoekje voor school waarbij de maten van de hand opgenomen zullen worden.
Is het antwoord nee, dan groet je vriendelijk en zoek je verder.
Is het antwoord ja, dan vraag je of de proefpersoon de hand horizontaal en gestrekt wil houden met de palm naar beneden. Vervolgens meet je zowel de lengte als de breedte van de hand op, in millimeters. Deze leg je vast in de spreadsheet, samen met je laborant-ID en een identifier (géén naam!) van de proefpersoon. Ten slotte vraag je aan de proefpersoon zijn/haar/hun sexe en legt deze vast. Wil de proefpersoon deze niet geven, of is die nonbinair, dan leg je dit vast als “anders/onbekend”. Het “parallel groepje” (dat niet jouw bevindingen mag horen) doet dezelfde meting en slaat deze met dezelfde participant identifier op.
Bedank de proefpersoon voor deelname.
Wissel de metingen af tussen de verschillende studenten in jouw groepje.

Ga door totdat van ten minste 40 proefpersonen de gegevens zijn verzameld.

## **Resulaat:**  ##
Volgens de Shapiro-Wilk test is de data in de vorm van een normaal verdeling (p-waarde van 0.1075)
Met de Welch Two Sample t-test is vast gesteld dat er geen significant verschil is tussen de afmetingen van mannen en vrouwen. (p-waarde van 0.8508)
De nulhypothese kan dus niet verworpen worden, dit betekent dat er geen significant verschil waargenomen geworden is tussen de handgrootte van mannen en vrouwen. 